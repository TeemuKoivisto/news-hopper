<?xml version="1.0" encoding="UTF-8"?>
<rss version="2.0" xmlns:content="http://purl.org/rss/1.0/modules/content/">
<channel>
<title>Yle Uutiset | Tuoreimmat uutiset</title>
<link>http://yle.fi/uutiset/</link>
<description>Yle Uutiset | Tuoreimmat uutiset</description>
<category>Tuoreimmat uutiset</category>
<item>
<title>Ministeriö Eurajoen vastaanottokeskuksen sotkusta: &#034;Tilanne välillä kaoottinen&#034;</title>
<link>http://yle.fi/uutiset/ministerio_eurajoen_vastaanottokeskuksen_sotkusta_tilanne_valilla_kaoottinen/8464905?origin=rss</link>
<description>Sisäministeriön kansliapäällikkö Päivi Nerg vakuuttaa, että turvapaikanhakijoiden majoittaminen on Maahanmuuttoviraston hallinnassa. Välillä kaoottinen tilanne voi aiheuttaa yksittäisiä virheitä. Eurajoella turvapaikanhakijoiden vastaanottaminen jouduttiin keskeyttämään epäselvyyksien vuoksi.</description>
<content:encoded><![CDATA[
<p>Maahanmuuttovirasto sijoitti turvapaikanhakijoita Eurajoelle kovan paineen alla kiireisessä aikataulussa viime viikolla. Nyt on käynyt ilmi, että majoitusta järjestävän yrittäjän taustalta löytyy epäselvyyksiä. </p><p>Uusia turvapaikanhakijoita ei nyt ohjata Eurajoelle. Jos yritys ei läpäise Maahanmuuttoviraston selvitystä, siirretään tälläkin hetkellä konteissa asuvat turvapaikanhakijat muualle.</p><p>Sisäministeriön kansliapäällikkö Päivi Nerg korostaa, että valtio tekee turvapaikanhakijoiden majoittamiseen liittyviä sopimuksia ainoastaan nuhteettomien yritysten kanssa. Eurajoella toimivan yrittäjän kanssa sopimusta ei vielä ehditty tehdä. </p><p>– Kun tilanne on niin kaoottinen, että turvapaikanhakijoita tulee kerralla valtava määrä ja kaikille pitää löytää katto pään päälle, voi tällaista tapahtua, Nerg toteaa.</p><h3>Päätöksiä viime tipassa</h3><p>Päivi Nerg kertoo, että majoittajien taustat tarkastetaan pääsääntöisesti etukäteen. Sisäministeriö suhtautuu Maahanmuuttoviraston ruuhkaiseen tilanteeseen ymmärtäväisesti.</p><p>– Joskus päätös pitää tehdä viime tipassa. Torniosta voi lähteä useampikin bussilastillinen ihmisiä päivittäin liikkeelle ja johonkin heidät pitää ohjata. Jos majoituspaikkojen kanssa tehdään vääriä linjauksia, vedetään ne sitten takaisin. Tässä tilanteessa on vain pakko toimia näin.</p><p>Maahanmuuttovirastoa on kritisoitu myös tiedotuksen hitaudesta. Esimerkiksi Eurajoen kunta sai tiedon turvapaikanhakijoiden majoittamisesta kunnassa vasta juuri ennen heidän saapumistaan. Päivi Nergin mukaan Eurajoen tilanne oli yksittäinen huono esimerkki tässäkin mielessä. Useimmiten tieto kulkee kuntiin hänen mukaansa niin nopeasti kuin mahdollista.</p>
]]></content:encoded>
<pubDate>Wed, 18 Nov 2015 14:54:43 +0200</pubDate>
<category>Satakunta</category>
<category>Turvapaikanhakijat</category>
<category>Kotimaa</category>
<guid isPermaLink="false">http://yle.fi/uutiset/8464905</guid>
<enclosure url="http://img.yle.fi/uutiset/satakunta/article8454411.ece/ALTERNATES/w205h115/Konttimajoitus_2.jpg" type="image/jpeg" />
</item>
<item>
<title>Katso lista kuntaverojen korottajista ja laskijoista</title>
<link>http://yle.fi/uutiset/katso_lista_kuntaverojen_korottajista_ja_laskijoista/8464732?origin=rss</link>
<description>45 kuntaa nostaa kunnallisveroprosenttiaan ensi vuodelle. Kolme kuntaa laskee. Katso oheisesta listasta, osuuko veronkorotus tai pienennys kotikuntaasi.</description>
<content:encoded><![CDATA[
<p>Kuntavero nousee ensi vuonna poikkeuksellisen pienessä määrässä kuntia. 45 kuntaa korottaa veroaan, mikä on pienin lukumäärä 15 vuoteen. Vuosi sitten vero nousi 98 kunnassa ja sitä edellisenä vuotena vielä useammassa.</p><p>Kovimman kuntaverottajan valtikka vaihtuu vuodenvaihteessa. Korkein kuntaveroprosentti on ensi vuonna Savonlinnassa, kun se vielä nyt on Kiteellä. Kiteen lisäksi veroaan laskevat Luhanka ja Luoto. Näiden lisäksi veroprosentti laskee osalla kuntaliitoskuntia.</p><p>Keskimääräinen kunnallisvero on Suomessa ensi vuonna 19,87 prosenttia, kun se tänä vuonna on 19,83 prosenttia. Nousu on matalin sitten vuoden 2001.</p>
]]></content:encoded>
<pubDate>Wed, 18 Nov 2015 14:51:58 +0200</pubDate>
<category>Uutiset</category>
<category>Kotimaa</category>
<category>Pohjanmaa</category>
<category>Plus</category>
<category>Verot</category>
<guid isPermaLink="false">http://yle.fi/uutiset/8464732</guid>
<enclosure url="http://img.yle.fi/uutiset/lappi/article6694597.ece/ALTERNATES/w205h115/Andy%20McCoy%20patsas%20Pelkosenniemi%20Pelkosenniemen%20tori" type="image/jpeg" />
</item>
<item>
<title>Vanhoja perheaarteita pelastavat kultasepät: Lusikalla on muutakin arvoa kuin mitä vaaka näyttää</title>
<link>http://yle.fi/uutiset/vanhoja_perheaarteita_pelastavat_kultasepat_lusikalla_on_muutakin_arvoa_kuin_mita_vaaka_nayttaa/8414259?origin=rss</link>
<description>Kolmessa polvessa kulkenut hopealusikka voi olla jo pahasti tummunut, mutta sillä on yhä arvoa omistajilleen. Romuksi myymisen sijaan kannattaa miettiä esineen kunnostusta, sillä jokaisella arvoesineellä on tarinansa. Taitava kultaseppä osaa taikoa väsyneeseen kynttilänjalkaakin uuden elämän.</description>
<content:encoded><![CDATA[
<p>Kultaseppä Jan Roos pyörittelee käsissään hopealusikkaa.</p><p>– Tarinat ovat tämän ammatin suola, hän sanoo ja jatkaa lusikasta. </p><p>– Tämä kädessä asiakas tulee meidän alan liikkeeseen ja kysyy: &quot;Kannattaako tämä korjata?&quot;. Valitettavasti suurimmassa osassa liikkeistä se laitetaan vaa'an päälle ja todetaan, että se on kolmekymppiä, mitä saat tästä romuna.</p><p>Kun keskustelu jatkuu lusikan kunnostamiseen, selviää, että silloin hinnaksi tulee 50 euroa.</p><p>– Sitten yhdessä todetaan, että eiköhän se myydä romuksi, Roos harmittelee.</p><p>– Jos lusikka on ollut suvussa 200 vuotta kolmella isoäidillä ja he ovat sitä rakkaudella hoitaneet ja kiillottaneet, kattaneet jouluna, niin kyllä näkisin, että sillä on jotain muutakin arvoa kuin mitä vaaka näyttää.</p><h3>Sulka hattuun tarinan säilymisestä</h3><p>Jan Roos muistuttaa, että esineiden tarinat tuleville sukupolville ovat tärkeitä. Kun hän saa ihmisen vakuuttumaan esineen kunnostamisen tarpeellisuudesta ja tarinan säilymisestä, se on hieno hetki.</p><p>– Silloin katson, että olen saanut sulan hattuuni. Kyse ei ole siitä, että saan asiakkaalta viisikymppiä korjauksesta, vaan olemme pystyneet palauttamaan yhden tarinan elävien kirjoihin. </p><p>Kultasepät Jan Roos ja Jari Nissinen törmäävät työssään kaikenlaiseen korjatessaan hopea-, alpakka-, tina-, kupari- sekä antiikkiesineitä. </p><p>Kaksikon yrityksen, Monimetalli J&amp;J:n paja sijaitsee Hämeenlinnassa Kantolan teollisuusalueella kymmenien muiden yritysten ympäröimänä. Asiakkaita löytyy seurakunnista yksityisiin henkilöihin.</p><p>Roos jatkaa tarinointia. Nyt hän kertoo tunnetun suomalaisen hopeasepän Bertel Gardbergin suunnittelemasta pienestä ehtoollismaljasta, joka on palautettu entiseen kuosiinsa.</p><p>– Se oli hurjan reissun tehnyt. Se varastettiin kirkosta ja oli huonossa omatunnossa heitetty roskiin, josta joku seurakuntalainen oli sen poiminut ja palauttanut kirkkoon.</p><p>Maljan kolhut on nyt tasoitettu, naarmut hiottu näkymättömiin, kokonaisuus kiillotettu ja sisältä malja on saanut vielä kultaisen silauksen.</p><h3>Matkaliperit hopeasta</h3><p>Yksi omituisimmista Roosin käteen kulkeutuneista esineistä sisältää myös mainion tarinan.</p><p>Vanhempi rouva toi Roosille korjattavaksi neljä suorakaiteenmuotoista hopealevyä, jotka olivat toisissaan kiinni. Niiden kulmista löytyivät pienet lenkit. Yksi lenkeistä oli mennyt poikki. </p><p>– Rouva kysyi, voinko laittaa siihen uuden lenkin.</p><p>Roos tietenkin suostui, mutta halusi myös tietää, mistä esineestä oikein oli kyse.</p><p>– Hän kertoi, että isoisänsä, vai oliko isoisänsä isä, oli pappi. Hän oli kiertänyt metsäsavotoita, koska kämpillä siunattiin ja kastettiin ihmisiä. Kun hän apostolinkyydillä käveli pitkin metsiä, ei siellä mikään papinpuku pysynyt. Hän oli kuulemma ihan metsäläisen näköinenkin, mutta jollain hänen täytyi erottautua papiksi.</p><p>– Jos hänellä olisi ollut valkoiset liperit, ne olisivat olleet aina mustat. Hän olikin teettänyt hopeasta matkaliperit, koska hopea pysyi puhtaana. Kun hän laittoi liperit silkkinauhalla kaulaansa, hän oli pappi, Jan Roos päättää tarinan.</p><h3>Kahta samanlaista työtä ei ole</h3><p>Kultaseppä Jari Nissinen kertoo, että jokainen työ, joka käteen tulee, on aina erilainen.</p><p>– Yhtään ei samanlaista työtä tule eteen. Vaikka työ olisikin samannäköinen, aina tehdään ihan eri juttuja.  </p><p>Kun esine tulee Nissisen korjattavaksi, ensin pitää keittää kahvit. Esine tai itse asiassa useampi korjattava esine on nostettu kahvipöydälle, ja siinä niitä sitten tutkiskellaan kantilta jos toiseltakin.</p><p>– Sitten yhdessä analysoidaan.</p><p>Kun kaksi ihmistä katsoo esinettä, silloin kaikki yksityiskohdat tulee huomattua paremmin: tuossa on lommo, tuo kohta on juotettu tinalla.</p><p>– Luulen, että silloin tulee hyvä kompromissi, Nissinen tietää ja jatkaa työtä kullatun hopealautasen parissa. Kohta se kiiltää niin, että sitä ei kohta tunnista entiseksi ehtoollisleipäastiaksi.</p>
]]></content:encoded>
<pubDate>Wed, 18 Nov 2015 14:48:38 +0200</pubDate>
<category>Häme</category>
<category>Kulttuuri</category>
<category>Ilmiöt</category>
<category>Kotimaa</category>
<guid isPermaLink="false">http://yle.fi/uutiset/8414259</guid>
<enclosure url="http://img.yle.fi/uutiset/hame/article8464079.ece/ALTERNATES/w205h115/Ehtoollisviinikannu%20Monimetalli%20J&J%20H%C3%A4meenlinna%20kultasepp%C3%A4%2021102015.jpg" type="image/jpeg" />
</item>
<item>
<title>Poliisi työmaan vaarallisesta räjäytyksestä: Räjäyttäjä toimi asiallisesti, juttu silti syyttäjälle</title>
<link>http://yle.fi/uutiset/poliisi_tyomaan_vaarallisesta_rajaytyksesta_rajayttaja_toimi_asiallisesti_juttu_silti_syyttajalle/8464812?origin=rss</link>
<description>Lahdessa kerrostalotyömaalla tapahtunut räjäytysonnettomuus siirtyy syyteharkintaan. Poliisi tutki tapausta muun muassa vaaran aiheuttamisena. </description>
<content:encoded><![CDATA[
<p>Lahden Hörölässä viime viikolla tapahtunut räjäytysturma menee syyteharkintaan. Hämeen poliisi on saanut valmiiksi tapauksen esitutkinnan, jossa rikoksesta epäiltynä on kuultu räjäytystyön tekijää.</p><p>Kerrostalotyömaalla räjäytettiin kalliota, minkä seurauksena kiviä ja suojamaton riekaleita lenteli työmaan ulkopuolelle. </p><p>Poliisi tutki tapausta vaaran aiheuttamisena ja varomattomana räjähdysaineen käsittelynä. Esitutkinnassa selvisi muun muassa, että räjähdyksessä peitteiden alta lentäneitä kivenmurikoita tippui kahden henkilön lähettyville. </p><p>Rikoskomisario Markku Vornasen mukaan kiviä putosi niinkin lähelle kuin muutaman metrin päähän yhdestä ihmisestä. </p><p>Lisäksi kiviä ropisi auton päälle, kun se oli liikenteessä räjäytystyömaan lähellä. Kiviä osui myös viereiselle parkkipaikalle pysäköityihin autoihin. </p><p>Räjäytysonnettomudessa ei loukkaantunut kukaan.</p><p>Poliisin mukaan räjäytystyön tekijä näyttää menetelleen asiallisesti, mutta juttu menee kuitenkin syyttäjälle, koska tilanteesta on aiheutunut vaaraa. </p>
]]></content:encoded>
<pubDate>Wed, 18 Nov 2015 14:41:13 +0200</pubDate>
<category>Uutiset</category>
<category>Lahti</category>
<category>Kotimaa</category>
<guid isPermaLink="false">http://yle.fi/uutiset/8464812</guid>
<enclosure url="http://img.yle.fi/uutiset/lahti/article8447528.ece/ALTERNATES/w205h115/Kerrostaloty%C3%B6maa%20Lahti%20H%C3%B6r%C3%B6l%C3%A4" type="image/jpeg" />
</item>
<item>
<title>Tukkiutuneet vessat viimeinen niitti – turvapaikanhakijat siirretään pois vanhasta koulusta </title>
<link>http://yle.fi/uutiset/tukkiutuneet_vessat_viimeinen_niitti__turvapaikanhakijat_siirretaan_pois_vanhasta_koulusta/8464723?origin=rss</link>
<description>Kouvolan hätämajoituskeskus ajetaan alas marraskuun loppuun mennessä. Yli sadalle turvapaikanhakijalle etsitään parhaillaan uusia tiloja.</description>
<content:encoded><![CDATA[
<p>Vanhassa ammattikoulussa Kouvolan Keltakankaalla toimiva hätämajoituskeskus on päätetty ajaa alas. Syynä on koulun huono kunto.</p><p>– Selvästi huomaa, ettei koulua ole tarkoitettu tällaseen käyttöön. Etsimme parhaillaan turvapaikanhakijoille uusia tiloja, kertoo yksikön johtaja Satu Kurri.</p><p>Hätämajoituskeskus tyhjennetään marraskuun loppuun mennessä. Viranomaiset asettivat saman <a href="http://yle.fi/uutiset/kouvolan_hatamajoitusyksikko_joutuu_etsimaan_uudet_tilat_pikaisesti/8391073">takarajan</a> jo aiemmin, koska tilat eivät ole paloturvalliset. Myös vessat ovat reistailleet viime aikoina pahasti.</p><p>– Viemäri täyttyy ja menee epäkuntoon, kun käyttäjiä on paljon. Viemäriverkosto ei kestä pitkään tällaista kuormitusta, sanoo Kurri.</p><h3>Muihin SPR:n yksiköihin?</h3><p>SPR käy parhaillaan neuvotteluja uusista tiloista useiden vuokranantajien kanssa. Kurrin mukaan sopimukset on määrä allekirjoittaa tällä viikolla. </p><p>– Jos sopimuksia ei synny, alamme etsiä yksittäisiä asuntoja. Yksi vaihtoehto on sijoittaa heitä vastaanottokeskuksiin muualle Suomeen.</p><p>SPR:n mukaan hätämajoituskeskuksen toiminta päättyy joka tapauksessa marraskuun lopussa.</p><p>– Tilojen korjausvaatimukset ovat niin suuret, ettei ole järkevää lähteä tekemään muutoksia väliaikaista käyttöä varten, toteaa SPR:n Kaakkois-Suomen piirin johtaja Arja Vainio.</p><p>Muista SPR:n vastaanottokeskuksista kyseeseen tulisivat maantieteellisesti järkevät paikat kuten Pohjois-Karjala, Pohjois-Savo tai Keski-Suomi.</p><p>– Pääkaupunkiseudun rajaisin pois, koska riittää ryysistä muutenkin, Vainio sanoo.</p><h3>Pinna kireällä</h3><p>Turvapaikanhakijoille ei ole vielä kerrottu, että he pääsevät muuttamaan pois huonokuntoisista tiloista.</p><p>– He odottavat kieli pitkällä, että pääsevät pois. Tunteet ovat olleet pinnassa, sanoo yksikön johtaja Satu Kurri.</p><p>Hätämajoituskeskuksen asukkaat ovat olleet lattiamajoituksessa, osa jopa kuukauden. Se on aiheuttanut erimielisyyksiä.</p><p>– Jotkut perheet ovat joutuneet olemaan täällä liian pitkään. Se aiheuttaa erilaisia jännitteitä. Lapset tappelevat keskenään, ja se voi nostaa myös vanhempien tunteita.</p>
]]></content:encoded>
<pubDate>Wed, 18 Nov 2015 14:39:06 +0200</pubDate>
<category>Uutiset</category>
<category>Kotimaa</category>
<category>Kymenlaakso</category>
<category>Turvapaikanhakijat</category>
<guid isPermaLink="false">http://yle.fi/uutiset/8464723</guid>
<enclosure url="http://img.yle.fi/uutiset/savo/article8103883.ece/ALTERNATES/w205h115/kalkki%20hana%20kraana%20juomavesi%20vessa%20vesijohdot%20vesijohto" type="image/jpeg" />
</item>
<item>
<title>Timo Eskosta on tulossa KKO:n uusi presidentti</title>
<link>http://yle.fi/uutiset/timo_eskosta_on_tulossa_kkon_uusi_presidentti/8464815?origin=rss</link>
<description>Turun hovioikeuden nykyinen presidentti Timo Esko, 63 v., on varmistumassa korkeimman oikeuden seuraavaksi presidentiksi.</description>
<content:encoded><![CDATA[
<p>Yle Uutisten saamien tietojen mukaan Timo Eskon nimitys on esillä valtioneuvoston yleisistunnossa huomenna torstaina ja tasavallan presidentin esittelyssä perjantaina.</p><p>Esko on koulutukseltaan oikeustieteen tohtori.</p><p>Ennen nykyistä, vuonna 2012 alkanutta Turun hovioikeuden presidenttiyttä, Esko ehti olla kuusi vuotta (2006-2012) korkeimman oikeuden tuomarijäsen eli oikeusneuvos.</p><p>Esko tunnetaan myös menestyksekkäänä entisenä asianajajana ja yliopistomiehenä.</p>
]]></content:encoded>
<pubDate>Wed, 18 Nov 2015 14:21:06 +0200</pubDate>
<category>Uutiset</category>
<category>Kotimaa</category>
<guid isPermaLink="false">http://yle.fi/uutiset/8464815</guid>
<enclosure url="http://img.yle.fi/uutiset/kotimaa/article8464975.ece/ALTERNATES/w205h115/Korkein%20oikeus.jpg" type="image/jpeg" />
</item>
<item>
<title>Eduskunta antoi tukensa hallitukselle selvin äänin</title>
<link>http://yle.fi/uutiset/eduskunta_antoi_tukensa_hallitukselle_selvin_aanin/8464626?origin=rss</link>
<description>Välikysymyksessä arvosteltiin hallituksen joukkoliikennelinjauksia.</description>
<content:encoded><![CDATA[
<p>Eduskunta on äänestänyt luottamuksesta keskiviikkona. Hallitus nauttii eduskunnan luottamusta äänin 114-66.</p><p>Koko oppositio oli jättänyt välikysymyksen, jossa arvosteltiin hallituksen suunnitelmia muuttaa joukkoliikennettä. Opposition mukaan junareittien lakkautukset haittaisivat merkittävästi elämää maakunnissa.</p><p>Tämänpäiväisestä äänestyksestä oli poissa 19 kansanedustajaa.</p><p>Eduskunnassa käytiin eilen tiistaina <a href="http://yle.fi/uutiset/liikenneministeri_junaliikenteen_myllays_jopa_parantaa_palvelutasoa/8461444" target="_blank" title="vilkas välikysymyskeskustelu junaliikenteestä.">vilkas välikysymyskeskustelu junaliikenteestä.</a></p>
]]></content:encoded>
<pubDate>Wed, 18 Nov 2015 14:17:30 +0200</pubDate>
<category>Uutiset</category>
<category>Kotimaa</category>
<category>Politiikka</category>
<guid isPermaLink="false">http://yle.fi/uutiset/8464626</guid>
<enclosure url="http://img.yle.fi/uutiset/kotimaa/article8412944.ece/ALTERNATES/w205h115/Pukinm%C3%A4ki%20asema%20l%C3%A4hijuna%20VR%20asema%20rautatie%20juna.jpg" type="image/jpeg" />
</item>
<item>
<title>Baltic kahmi purjeveneellään kansainvälisiä palkintoja jo toista vuotta peräkkäin</title>
<link>http://yle.fi/uutiset/baltic_kahmi_purjeveneellaan_kansainvalisia_palkintoja_jo_toista_vuotta_perakkain/8464362?origin=rss</link>
<description>Veneveistämö Baltic Yachts on kerännut toisena vuonna peräjälkeen tukun kansainvälisiä palkintoja. Nyt asialla oli Baltic 108 WinWin, viime vuonna 107 Inushuk.</description>
<content:encoded><![CDATA[
<p>Operatiivinen toimitusjohtaja Matti Laurila luonnehtii palkintoja venemaailman Oscar-palkinnoiksi ja yhtiön näkökulmasta tärkeiksi.</p><p>– Ne kertovat alaa tunteville, missä mennään. Tällainen julkisuus on meille tarpeen, sillä näitä veneitä ei myydä lehti-ilmoituksilla.</p><p>Laurilan mukaan palkinnot eivät mittaa veneen vauhtia tai purjehdusominaisuuksia.</p><p>– Niissä palkitaan ulkonäkö, design, sisustus ja viimeistely. </p><h3>Yksi ja ainoa</h3><p>Baltic Yachts tekee veneitä asiakkaan tilauksesta. Nyt palkintoja kerännyt 108 on ainoa laatuaan.</p><p>– Se on omistajansa unelma, jota ei ole toista. Tilaaja halusi, että Välimerellä ei tule vastaan samanlaista. Vene tehtiin muotilla, joka on hävitetty. </p><h3>Veneen rakentaminen vie vuosia</h3><p>Baltic Yachts työllistää Luodossa ja Pietarsaaressa 230 henkeä. Tämän vuoden liikevaihdoksi on luvassa 38 miljoonaa euroa.</p><p>Matti Laurilan mukaan vuosituotantoa on hankala kuvata. Esimerkiksi tällä hetkellä rakenteilla olevan 175-jalkaisen veneen tekeminen kestää neljä vuotta, 64-jalkainen valmistuu vuodessa. Palkittu 108 WINWIN rakennettiin kahdessa vuodessa.</p><p>Yhtiö kertoo toimittaneensa tänä vuonna 115 - ja 116-jalkaiset purjeveneet. Rakenteilla on 130- ja 175 -jalkaiset alukset.</p>
]]></content:encoded>
<pubDate>Wed, 18 Nov 2015 14:16:43 +0200</pubDate>
<category>Keski-Pohjanmaa</category>
<category>Talous</category>
<guid isPermaLink="false">http://yle.fi/uutiset/8464362</guid>
<enclosure url="http://img.yle.fi/uutiset/keski-pohjanmaa/article8464696.ece/ALTERNATES/w205h115/Baltic%20108%20veneteollisuus.jpg" type="image/jpeg" />
</item>
<item>
<title>Virpi ja Kati irtisanoutuivat pullaunelmien vuoksi </title>
<link>http://yle.fi/uutiset/virpi_ja_kati_irtisanoutuivat_pullaunelmien_vuoksi/8463636?origin=rss</link>
<description>Laukaalaiset Virpi Kilpeläinen ja Kati Tuunainen ovat tehneet sen mistä monet vain haaveilevat. Naiset luovat rakkaan harrastuksen pohjalta itselleen uutta uraa. Edessä on taikinantäyteinen arki.</description>
<content:encoded><![CDATA[
<p>Kati Tuunainen on työskennellyt aiemmin perhepäivähoitajana ja Virpi Kilpeläinen puurtanut 16 vuotta kaupan alalla. Kaksikko avaa joulukuun alussa Laukaaseen yhteisen yrityksen, kotileipomon. </p><p>Kohotuskaappi, munkkikeitin, taikinakone, uuni ja jääkaappi leipomoon on jo hankittu, mutta tilat teettävät vielä töitä.</p><p>– Pari pakastinta on vielä hakusessa. Sähkötöitä ja putkihommia myös tehdään. Munkkikeitin tai oikeastaan munkkiallas haettiin eilen Oulun läheltä Pudasjärveltä. Ihan uusiin laitteisiin emme ole investoineet, vaan lähdemme aluksi pienestä liikkeelle, kuvailevat Tuunainen ja Kilpeläinen. </p><p>Naiset ovat tunteneet toisensa kouluajoista lähtien. </p><p>– Ajatus leipomosta on ollut yhteinen jo pitkään. Itselläni tämä on ollut unelma siitä asti, kun leipuri-kondiittoriksi valmistuin. Ajattelin, että olisi ihanaa, kun olisi oma pieni leipomo tai työskentelisi pienessä leipomossa, missä pääsisi käsin tekemään, kertoo Kati Tuunainen.</p><p>
Yrityksen perustamiseen liittyviä töitä Tuunainen ja Kilpeläinen ovat paiskoneet jo puolisen vuotta. Muun muassa lupaprosessit ovat tulleet tutuiksi.</p><p>– Yrittäjäksi ryhtymisestä on periaatteessa tähän mennessä hyvät kokemukset. Kaikki on haluttu tehdä tarkasti ja pilkulleen oikein, että kun aika koittaa, niin päästään leipomaan, Virpi Kilpeläinen sanoo. </p><p>Kaksikko myöntää, että jonkinlainen pelko yritystoimintaan liittyvistä taloudellisista riskeistä takaraivossa kummittelee, mutta naiset ovat päättäneet kulkea omien sanojensa mukaan tulta päin.</p><p>– Ei kai mitään saa, jos ei yritä! Tietysti tässä vaiheessa vähän jännittää. Onhan tämä meille kummallekin uutta, hyppy tuntemattomaan. </p><p>Uusi kotileipomo keskittyy aluksi kakkuihin, leivoksiin, pullaan, munkkeihin, viinereihin, sämpylöihin ja piirakoihin. Ruisleipää ei ainakaan toistaiseksi tehdä. Suoramyyntiä leipomosta ei ole, vaan leivonnaiset toimitetaan paikallisille jälleenmyyjille. Raaka-aineitakin aiotaan hankkia läheltä.</p><p>– Jouhot tulee Konneveden myllyltä ja kananmunat Vatialta.</p><p>Tuunainen ja Kilpeläinen uskovat, että ystävyys kestää yhdessä työskentelyn ja yrittämisen. </p><p>– Reippain ja rohkein mielin mennään eteenpäin. On mahtavaa tehdä hyvän ystävän kanssa töitä ja olla itsensä pomo. Meillä onkin nyt maailman parhaat pomot, nauravat uudet leipomoyrittäjät.</p><p><em>Virpi Kilpeläistä ja Kati Tuunaista haastatteli Marja Roiha.</em></p>
]]></content:encoded>
<pubDate>Wed, 18 Nov 2015 14:14:07 +0200</pubDate>
<category>Keski-Suomi</category>
<category>Kotimaa</category>
<guid isPermaLink="false">http://yle.fi/uutiset/8463636</guid>
<enclosure url="http://img.yle.fi/uutiset/kotimaa/article7166339.ece/ALTERNATES/w205h115/kauppa%20citymarket%20tammisto%20pulla%20korvapuusti%20ruoka%20paistopiste%20sokeri" type="image/jpeg" />
</item>
<item>
<title>Alkusammutus ei onnistunut – maatilan päärakennus paloi Asikkalassa</title>
<link>http://yle.fi/uutiset/alkusammutus_ei_onnistunut__maatilan_paarakennus_paloi_asikkalassa/8464611?origin=rss</link>
<description>Asikkalan Kurhilassa riehui aamupäivällä voimakas tulipalo. Kukaan ei loukkaantunut, mutta 1920-luvulta peräisin oleva suuri päärakennus tuhoutui.</description>
<content:encoded><![CDATA[
<p>Voimakas tulipalo on tuhonnut maatilan päärakennuksen Asikkalan Kurhilassa. Aamupäivällä syttynyt palo tuhosi kaksikerroksisen rakennuksen, mutta henkilövahinkoja ei sattunut.</p><p>Palo sai alkunsa keittiötiloista. Rakennuksessa yksin asunut vanhempi nainen yritti tehdä alkusammutuksen, mutta tuli ei talttunut.</p><p>– Kun ensimmäiset palomiehet pääsivät paikalle kello 11 aikaan, talon toinen kerros oli jo illmiliekeissä, kertoo päivystävä palomestari Kari Sipilä Päijät-Hämeen pelastuslaitokselta. </p><p>Noin 170 neliön suuruinen maatilan päärakennus on rakennettu 1920-luvulla ja sitä on myöhemmin laajennettu.</p><p>Palomestarin mukaan jälkisammutus jatkuu pitkälle iltaan.</p>
]]></content:encoded>
<pubDate>Wed, 18 Nov 2015 14:11:56 +0200</pubDate>
<category>Lahti</category>
<category>Kotimaa</category>
<guid isPermaLink="false">http://yle.fi/uutiset/8464611</guid>
<enclosure url="http://img.yle.fi/uutiset/lahti/article8464742.ece/ALTERNATES/w205h115/Viitailan%20palo.PNG" type="image/jpeg" />
</item>
<item>
<title>Silminnäkijävideo: Rajua tulitusta Pariisin piirityksessä</title>
<link>http://yle.fi/uutiset/silminnakijavideo_rajua_tulitusta_pariisin_piirityksessa/8464437?origin=rss</link>
<description>Silminnäkijän Pariisin poliisioperaatiosta kuvaamalla videolla kuuluu jatkuvaa tulitusta. Poliisi piiritti tuntien ajan terrori-iskuista epäiltyjen piilopaikkaa Saint-Denis&#039;n lähiössä Pariisin pohjoisosassa. Asuntoon linnoittautuneet epäillyt olivat raskaasti aseistautuneita ja he tekivät rajua vastarintaa. Paikalta kuultiin myös useita räjähdyksiä. </description>
<content:encoded><![CDATA[
<p> </p>
]]></content:encoded>
<pubDate>Wed, 18 Nov 2015 14:06:24 +0200</pubDate>
<category>Uutiset</category>
<category>Pariisin terrori-iskut</category>
<category>Ulkomaat</category>
<guid isPermaLink="false">http://yle.fi/uutiset/8464437</guid>
<enclosure url="http://img.yle.fi/uutiset/ulkomaat/article8464678.ece/ALTERNATES/w205h115/pariisi_ampuminen_juholte_frame_59.jpg" type="image/jpeg" />
</item>
<item>
<title>Äidin verinäytteestä selviää nyt myös vauvan sukupuoli </title>
<link>http://yle.fi/uutiset/aidin_verinaytteesta_selviaa_nyt_myos_vauvan_sukupuoli/8464368?origin=rss</link>
<description>Sikiöselonnat ovat ottaneet harppauksen eteenpäin, kun odottavan äidin verinäytteestä voidaan nyt selvittää sikiön yleisimmät kromosomipoikkeavuudet. Testimenetelmänä se on turvallisempi verrattuna lapsivesi- ja istukkanäytteisiin. Lisäksi testi kertoo syntyvän lapsen sukupuolen. Verinäyte matkaa Yhdysvaltoihin tutkittavaksi, josta vastaus tulee reilun parin viikon kuluessa.</description>
<content:encoded><![CDATA[
<p>Odottavan äidin verinäytteestä voidaan nyt selvittää sikiön yleisimmät kromosomipoikkeavuudet. Kyseessä on Nipt-testi (Non-invasiivinen prenataalitutkimus), joka on otettu käyttöön myös Pohjois-Pohjanmaan sairaanhoitopiirissä toukokuun alusta lähtien. Aiemmin vastaavat tiedot saatiin lapsivesi- ja istukkanäytteistä.   </p><p>– Äidin verestä voidaan eristää sikiön perintöaineista ja dna:ta ja siitä tutkitaan tavallisimmat kromosomiviat. Niitä ovat 18- 13- ja 21- trisomiat. Näistä tavallisin on Downin oireyhtymä, jossa kromosomia numero 21 on kolme kappaletta, yksi ylimääräinen kappale, kertoo naistentautien ja synnytysten erikoislääkäri Tytti Raudaskoski OYS:n äitiyspoliklinikalta.</p><p>Mullistavaa verinäytetestissä on se, että siitä saa selville myös lapsen sukupuolen. Verinäytteellä sikiön poikkeavuuksien ja sukupuolen selvittäminen on myös hivenen turvallisempi vaihtoehto. </p><p>– Verinäytteellä vältetään pieni keskenmenon riski, joka liittyy kajoaviin lapsivesi- ja istukkanäytteisiin. Toki jos niptissäkin tulee positiivinen tulos, se varmistetaan istukka- tai lapsivesinäytteellä. Myös nipt voi joskus olla väärin positiivinen. Se ei toistaiseksi ole vielä diagnoosi, vaan jatkoseulontaa, täsmentää Raudaskoski.</p><p>– Jos nipt on negatiiviien, se on erittäin luotettava, silloin näitä punktioita ei tarvita.</p><h3>Vanhemmilla valinnanvapaus</h3><p>Nipt-testien tekemisen aloitti maassamme ensimmäisenä HUS kuluvan vuoden alussa. Pohjois-Pohjanmaan sairaanhoitopiirissä testit aloitettiin reilu puoli vuotta sitten ja tähän mennessä tutkimukseen on osallistunut noin 50 odottavaa äitiä.  Suomessa testi tehdään ennen 13:tta raskausviikkoa.</p><p>– Suomessa julkinen terveydenhoito tarjoaa tämän jatkotutkimuksena niille äideille, joilla alkuraskauden kromosomiseulonta on positiivinen. </p><p>Raudaskoski korostaa, että pelkkä verinäyte ei korvaa alkuraskauden seulontatutkimusta, johon kuuluu ultraäänitutkimus.  Siinä todetaan mahdolliset kaksosraskaudet, varmistutaan raskauden kestosta ja myös jotkut vaikeat rakennepoikkeavuudet voivat ilmetä jo siinä vaiheessa.</p><p>– Nipt on jatkoseulontaa ja jos se on positiivinen, tehdään lapsivesipunktio. </p><p>Vanhemmat voivat itse valita, ottavatko niptin vai lapsivesipunktion ensimmäisen positiivisen tuloksen jälkeen. Tytti Raudaskosken mukaan seitsemän kymmenestä naisesta valitsee verikokeen. </p><p>Lapsivesipunktiossa vastaus tulee nopeammin, noin viikossa. Veritestin vastauksen saamisessa menee kauemmin. Verinäyte lähtee nimittäin Yhdysvaltoihin, josta vastaus saadaan kahdesta kolmeen viikon kuluttua.</p><p>– Suomessa ja varmasti muissakin Pohjoismaissa pyritään rakentamaan laboratoriomenetelmää, jotta verinäyte voitaisiin tutkia täällä, Tytti Raudaskoski ennakoi tulevaisuutta.</p>
]]></content:encoded>
<pubDate>Wed, 18 Nov 2015 14:05:12 +0200</pubDate>
<category>Kotimaa</category>
<category>Oulu</category>
<category>Terveys</category>
<guid isPermaLink="false">http://yle.fi/uutiset/8464368</guid>
<enclosure url="http://img.yle.fi/uutiset/terveys/article8266919.ece/ALTERNATES/w205h115/raskaus%20%C3%A4iti%20synnytys%20lapsi%20raskausaika%20odotus%20%C3%A4itiysneuvola%20terveys%201.jpg" type="image/jpeg" />
</item>
<item>
<title>Ristiretkiaikainen naisen hauta vuodelta 1090 löydettiin Suomussalmelta</title>
<link>http://yle.fi/uutiset/ristiretkiaikainen_naisen_hauta_vuodelta_1090_loydettiin_suomussalmelta/8464503?origin=rss</link>
<description>Haudan kohdalta löytyi muun muassa pronssi- ja rautaesineitä sekä palaneita luita. Luusta otettu radiohiilinäyte ajoittuu keskimäärin vuoteen 1090 eli ristiretkiaikaan.</description>
<content:encoded><![CDATA[
<p>Museovirasto on tutkinut Suomussalmen Märännönkankaan pohjoisosasta löytyneitä pronssi- ja rautaesineitä sekä palaneita luita. Esineet ja luut löysi metallinetsinharrastaja keväällä 2015, joka ilmoitti löydöstään Kainuun museoon. Tutkimusten perusteella kyseessä on ristiretkiaikainen naisen hauta.</p><p>Museoviraston koekaivausryhmä kartoitti ja dokumentoi paikan loppukesällä. Polttohaudan tutkimista varten avattiin luukeskittymän kohdalle noin kuuden neliömetrin suuruinen kaivausalue. Löytöpaikalla ei ollut mitään hautaan viittaavia maanpäällisiä rakenteita, vaan esineet ja palaneet luut olivat sammalkerroksen alla.</p><p>
Haudan kohdalta löytyi kolme rautakirvestä, useita puukkoja ja niiden tupen pronssisia osia ja helojen kappaleita, tulusrautoja, tuluspiitä, padansanka, pyöreä pronssiriipus, useita koristeellisia kankiketjun osia, kaularenkaan katkelmia, sulaneita lasihelmiä ja vyönheloja. Kaikki esineet ovat olleet tulessa ja muutamat esineet ovat joko vaurioituneet tai jopa osittain sulaneet kovassa kuumuudessa.</p><p>Löytöpaikan luuaineistoa ei ole vielä analysoitu yksityiskohtaisesti, mutta oletettavasti luu on peräisin ihmisestä. Luusta otettu radiohiilinäyte ajoittuu keskimäärin vuoteen 1090 eli ristiretkiaikaan, jota pidetään myös hautauksen ajankohtana.</p><p>Naiseksi vainaja tunnistettiin korulöytöjen perusteella. Mahdollisesti hänet poltettiin jossain muualla ja hautaan on tuotu vain osa luista, mihin viittaa paikalta löytynyt vähäinen luumäärä 850 grammaa.</p>
]]></content:encoded>
<pubDate>Wed, 18 Nov 2015 14:04:59 +0200</pubDate>
<category>Kainuu</category>
<category>Tiede</category>
<category>Kotimaa</category>
<guid isPermaLink="false">http://yle.fi/uutiset/8464503</guid>
<enclosure url="http://img.yle.fi/uutiset/kainuu/article8464530.ece/ALTERNATES/w205h115/kirves%20ristiretki%20simo%20vanhatalo%20museovirasto.jpg" type="image/jpeg" />
</item>
<item>
<title>Sipilä: Olen käynyt monta keskustelua Postin johdon kanssa</title>
<link>http://yle.fi/uutiset/sipila_olen_kaynyt_monta_keskustelua_postin_johdon_kanssa/8464728?origin=rss</link>
<description>Pääministeri Juha Sipilä kertoo, että Postin johto itse päätyi ratkaisuun, että se peruu vuokratyövoiman käytön.</description>
<content:encoded><![CDATA[
<p>Pääministeri Juha Sipilä (kesk.) kertoo käyneensä tiistaina monta keskustelua Postin johdon kanssa.</p><p>– Pidän hyvänä tätä ratkaisua, joka koski vuokratyövoiman käyttöä lakkotilanteessa, hän sanoi eduskuntaan saapuessaan.</p><p>Sipilältä kysyttiin, vaikuttiko hän siihen, että Posti peruu vuokratyövoiman käytön.</p><p>– Käytiin pitkiä keskusteluja useampiakin eilen ja Postin johto itse päätyi tähän ratkaisuun.</p>
]]></content:encoded>
<pubDate>Wed, 18 Nov 2015 14:04:01 +0200</pubDate>
<category>Kotimaa</category>
<category>Politiikka</category>
<guid isPermaLink="false">http://yle.fi/uutiset/8464728</guid>
</item>
<item>
<title>Kuka on Pariisin iskujen suunnittelija Abdelhamid Abaaoud?</title>
<link>http://yle.fi/uutiset/kuka_on_pariisin_iskujen_suunnittelija_abdelhamid_abaaoud/8464163?origin=rss</link>
<description>Abdelhamid Abaaoudin on kuvailtu olleen aiemmin huoleton opiskelija, joka kävi yhtä Brysselin arvostetuimmista lukioista. Vuonna 2013 hän matkusti yhtäkkiä Syyriaan perheensä hämmästykseksi. Aiemmin hän ei ollut perheensä mukaan käynyt edes moskeijassa.</description>
<content:encoded><![CDATA[
<p>Pariisin perjantain iskujen suunnittelijana pidetään 27-vuotiasta Abdelhamid Abaaoudia, joka asui ja kasvoi Brysselin Molenbeekin lähiössä. Ranskalaisviranomaisten mukaan hänellä oli iskujen valmistelussa ja toteuttamisessa ratkaiseva rooli.</p><p>Hänet on yhdistetty useisiin terroristeihin ja terroristiepäiltyihin, muun muassa Pariisin iskuihin osallistuneeseen Salah Abdeslamiin, joka on edelleen karkuteillä. </p><p><a href="http://www.bbc.com/news/world-europe-34835046" target="_blank" title="Paris attacks: Key suspect Abdelhamid Abaaoud">BBC:n mukaan</a> Abaaoud ja Abdeslam tuomitiin Belgiassa vuonna 2010 aseellisesta ryöstöstä. Joidenkin tietojen mukaan Abaaoud olisi tehnyt Abdeslamin ja tämän veljen Brahimin kanssa useampiakin ryöstöjä. Brahim Abdeslam osallistui Pariisin iskuihin.</p><p>Lisäksi Abaaoud on ilmeisesti syyllistynyt erilaisiin pikkurikoksiin.</p><p><a href="http://edition.cnn.com/2015/11/16/europe/paris-terror-attack-mastermind-abdelhamid-abaaoud/index.html" target="_blank" title="Who is Abdelhamid Abaaoud, suspected ringleader of the Paris terror attack?">Uutiskanava CNN:n</a> turvallisuuslähteen mukaan Abdelhamid oli kohteena Ranskan lokakuussa Syyriassa tekemässä ilmaiskussa. Lähteen mukaan Ranskan ilmavoimat iski Isisin koulutusleiriin Raqqan kaupungissa, jossa Abdelhamidin sanottiin viettäneen aikaa ja kouluttaneen Isisin ulkomaisia taistelijoita. Ei kuitenkaan ole selvää, oliko hän leirissä iskun aikaan. </p><p>Abaaoudilla uskotaan olevan läheiset välit Isisin johtajan Abu Bakr al-Baghdadin kanssa. Todennäköisesti Abaaoud on yhteyshenkilö Isisin johdon ja sen Euroopassa toimivien jäsenten välillä.</p><h3>Perheeseen kuului kuusi lasta</h3><p>Aiemmin Abaaoudia kuvailtiin huolettomaksi opiskelijaksi, joka kävi yhtä Brysselin arvostetuimmista lukioista. Abaaoudin perhe asui alueella, jonka sanotaan olevan yksi Molenbeekin paremmista alueista. Perheessä on kuusi lasta.</p><p>Hänen isänsä oli kauppias, joka tuli Belgiaan Marokosta alun perin kaivosmieheksi 40 vuotta sitten. Hän menestyi ja hankki itselleen kaupan.
</p><p>–	Olemme kiivenneet sosiaalisella asteikolla. Sain tämän vaatekaupan ja hankin yhden myös Abdelhamidille. Meillä oli hyvä elämä täällä, jopa fantastinen. Abdelhamid ei ollut vaikea lapsi ja hänestä oli tullut hyvä kauppias, hänen isänsä Omar Abaaoud kertoi The Independent -lehdelle.</p><p>Kaikki muuttui isän mukaan dramaattisesti vuonna 2013, kun Abdelhamid yhtäkkiä matkusti Syyriaan. Omar Abaaoud sanoi <a href="http://www.independent.co.uk/news/world/europe/the-father-of-the-mastermind-of-the-paris-attacks-says-his-son-turned-his-back-on-a-fantastic-life-a6737041.html" target="_blank" title="Paris attacks: 'Mastermind' of attacks Abdelhamid Abaaoud turned back on 'fantastic' life, says father">The Independentille</a> kysyneensä itseltään päivittäin, mikä radikalisoi hänen poikansa niin pitkälle. Kysymyksiinsä hän ei löytänyt vastausta.</p><p>Ei ole täysin selvää, missä vaiheessa Abdelhamid lopulta radikalisoitui. Molenbeekin pormestarin avustaja sanoi <a href="http://www.nytimes.com/2015/01/25/world/europe/belgium-confronts-the-jihadist-danger-within.html?_r=0" target="_blank" title="Belgium Confronts the Jihadist Danger Within">The New York Timesille</a> tammikuussa, että Abdelhamid radikalisoitui vankilassa. </p><h3>Ei käynyt aiemmin edes moskeijassa</h3><p>Vuoden 2014 tammikuussa Abdelhamid houkutteli myös nuoremman veljensä 13-vuotiaan Younesin matkustamaan kanssaan Syyriaan, minkä vuoksi häntä syytettiin kidnappauksesta. Kun isä Omar ei kuullut lapsistaan mitään, hän teki Abdelhamidista rikosilmoituksen.</p><p>Abdelhamidin vanhempi sisar Yasmina kertoi tammikuussa <a href="http://www.nytimes.com/2015/01/25/world/europe/belgium-confronts-the-jihadist-danger-within.html?_r=0" target="_blank" title="Belgium Confronts the Jihadist Danger Within">The New York Timesille</a>, että kummallakaan hänen veljistään ei ollut palavaa kiinnostusta uskontoon ennen heidän lähtöään Syyriaan. Hänen mukaansa pojat eivät edes käyneet moskeijassa. Yasmina sanoi, että nuoremman veljen lähtö oli &quot;iso shokki&quot;.</p><p>Syyriassa ollessaan Abdelhamidin on kerrottu osallistuneen taisteluihin Isisin riveissä. Hänen on sanottu liittyneen nuorten belgialaisten jihadistien ryhmään. Lisäksi hänen on kerrottu esiintyneen useissa Isisin propagandavideoissa, joissa hän puolusti väkivaltaa.</p><p>–	Ei ole hauskaa nähdä veren vuotavan, mutta toisinaan nautin siitä, että vääräuskoisten veri vuotaa, koska kasvoimme katsellen televisiosta, miten muslimien veri vuoti ympäri maailmaa, hän sanoi yhdellä videolla uutiskanava CNN:n mukaan.
</p><p>Toisella videolla Abdelhamid näkyy autossa, jonka perässä vedetään runneltuja ruumiita.</p><h3>Yhteyksiä useisiin aiempiin terroritekoihin</h3><p>Abdelhamidin sisar Yasmina kertoi, että syksyllä 2014 perhe sai soittoja, joissa kerrottiin, että Abdelhamidista olisi tullut marttyyri, eli hän olisi kuollut taistelussa. </p><p>Tämän jälkeen perhe ei hänen mukaansa ollut kuullut Abdelhamidista tai nuoremmasta veljestä Younesista. Tutkijat uskovat kuitenkin, että väite oli juoni, jonka tarkoituksena oli harhauttaa länsimaisia turvallisuuspalveluita.</p><p>Abdelhamidilla on kerrottu olleen yhteyksiä useisiin terroritekohin tai niiden yrityksiin. Hänen on sanottu tunteneen Brysselin juutalaiseen museoon hyökänneen miehen, joka tappoi neljä ihmistä toukokuussa 2014.</p><p>Hänen on sanottu myös tunteneen miehen, jonka on epäilty suunnitelleen iskua pariisilaiseen kirkkoon tämän vuoden huhtikuussa. Isku onnistuttiin estämään.</p><p>Lisäksi hänet on yhdistetty mieheen, joka yritti tehdä aseellisen hyökkäyksen Amsterdamin ja Pariisin välillä kulkeneessa Thalys-junassa viime elokuussa. Junan matkustajat onnistuivat estämään iskun.</p><h3>Tuomittiin poissaolevana vankeuteen</h3><p><a href="http://www.theguardian.com/world/2015/nov/16/abdelhamid-abaaoud-suspected-mastermind-of-paris-terror-attacks" target="_blank" title="Abdel-Hamid Abu Oud: what we know about the Paris attacks 'mastermind'">The Guardian -lehden mukaan</a> Abdelhamid kerskaili Isisin englanninkielisessä verkkojulkaisussa tämän vuoden helmikuussa, että hän pystyi matkustamaan Eurooppaan ja palaamaan Syyrian niin tahtoessaan, vaikka turvallisuusviranomaiset olivat hänen jäljillään. </p><p>Hän sanoi palanneensa salassa Belgiaan ja perustaneensa siellä turvatalon iskujen suunnittelua varten.</p><p>Aiemmin tänä vuonna Abdelhamid tuomittiin belgialaisessa tuomioistuimessa 20 vuoden vankeusrangaistukseen taistelijoiden värväämisestä Isisin riveihin. Hän oli yksi 32 ihmisestä, joita syytettiin osallisuudesta Belgian suurimpaan terroristien värväysverkostoon. Suurin osa heistä on edellleen vapaina, koska heitä ei saatu oikeuteen.</p><h3>Osallisena belgialaisen Isis-solun toiminnassa</h3><p>
Abdelhamid matkusti Syyriaan tammikuussa 2014. Sen jälkeen hänen uskotaan siirtyneen Kreikkaan. Belgian turvallisuusviranomaiset jäljittivät useita puheluita Kreikassa sijainneeseen kännykkään, jota Abdelhamidin uskotaan käyttäneen.</p><p>Turvallisuusviranomaiset saivat tietää hänen olleen tämän vuoden tammikuussa puhelimitse yhteydessä Isisiin kuuluneiden terroristien kanssa, jotka saivat surmansa Belgian poliisin tekemässä ratsiassa Verviersissä.</p><p>Belgian viranomaiset uskovat, että Abdelhamid auttoi organisoimaan Verviersin terroristisolua ja rahoitti sitä. </p><p>Poliisin iskussa kuoli kaksi kolmesta asunnossa olleesta terroristista. Julkisuudessa sanottiin, että terroristit olivat suunnitelleet iskua Belgian poliisia vastaan, mutta CNN:n turvallisuuslähteen mukaan kohteena oli jokin suurempi ja näyttävämpi kohde.</p><p>Belgian poliisin ratsian ja sitä seuranneen tulitaistelun sanotaan olleen maan erikoisjoukkojen suurin sitten toisen maailmansodan. Asunnossa olleet terroristit tulittivat poliisia automaattiasein ja kranaatein.</p><h3>&quot;Häpeän poikaani&quot;</h3><p>Verviersin ratsian jälkeen poliisi teki ratsian myös Abdelhamidin asuntoon. Tapahtumien jälkeen Abdelhamidin isä sanoi häpeävänsä poikaansa.</p><p>–	Hän on tuottanut häpeää perheellemme. Elämämme on tuhottu, hän sanoi The Independentin mukaan.</p><p>The Independent kertoi Omar Abaaoudin olleen kauhuissaan siitä, että hänen poikansa oli ollut osallisena Belgiaa kohtaan suunnattujen iskujen suunnittelussa, vaikka Belgia oli kohdellut hänen perhettään niin hyvin.</p><p>Maanantaina ranskalainen <a href="http://www.lemonde.fr/attaques-a-paris/article/2015/11/16/qui-est-abdelhamid-abaaoud-le-commanditaire-presume-des-attaques-de-paris_4811009_4809495.html" target="_blank" title="Qui est Abdelhamid Abaaoud, le commanditaire présumé des attentats ciblé par le RAID à Saint-Denis ?">Le Monde -lehti</a> kertoi, että elokuussa pidätetty Isisin värväämä mies kertoi poliisille, että Abdelhamid oli yksi vanhemmista Isisin jäsenistä, jotka olivat ohjeistaneet häntä iskemään ranskalaiseen konserttisaliin. Mies kertoi perääntyneensä suunnitelmasta.</p><p>Hän kertoi kuulusteluissa, että muita hyökkäyksiä valmisteltiin parhaillaan.</p>
]]></content:encoded>
<pubDate>Wed, 18 Nov 2015 13:59:33 +0200</pubDate>
<category>Uutiset</category>
<category>Pariisin terrori-iskut</category>
<category>Ulkomaat</category>
<guid isPermaLink="false">http://yle.fi/uutiset/8464163</guid>
<enclosure url="http://img.yle.fi/uutiset/pariisin_terrori-iskut/article8461526.ece/ALTERNATES/w205h115/17%20Abdelhamid%20Abaaoud.jpg" type="image/jpeg" />
</item>
<item>
<title>Britannia aikoo sulkea hiilivoimalat kymmenessä vuodessa </title>
<link>http://yle.fi/uutiset/britannia_aikoo_sulkea_hiilivoimalat_kymmenessa_vuodessa/8464446?origin=rss</link>
<description>Ympäristöliikettä huolettaa uusiutuvan energian jääminen sivuun suunnitelmista. Energiaministeri Amber Rudd on nostanut esille kaasu- ja ydinvoiman lisäämisen. </description>
<content:encoded><![CDATA[
<p>Britannian jäljellä olevat hiilivoimalat suljetaan vuoteen 2025 mennessä, ehdottaa maan energiaministeri Amber Rudd tänään keskiviikkona. Asiasta neuvotellaan vielä ensi keväänä. Britanniasta tuli näin kuitenkin ensimmäinen merkittävä talous, joka on ilmoittanut ajankohdan hiilivoimaloiden sulkemiselle.</p><p>Britannian iäkkäiden hiilivoimaloiden tilalle Rudd haluaa maakaasuvoimaloita. Esillä on myös ydinvoiman lisääminen. Nykyisin liki kolmannes Britannian sähköstä tuotetaan hiilivoimalla. Ympäristöliikettä huolettaa uusiutuvan energian jääminen sivuun tuoreista suunnitelmista.</p><p>Kaasuvoimaloiden hiilidioksidipäästöt ovat noin puolet hiilivoimaloiden päästöistä. Myös Britanniaa sitoo lupaus leikata hiilidioksidipäästöjään vuoteen 2050 mennessä 80 prosenttia siitä, mitä päästöt olivat vuonna 1990, jotta ilmastonmuutosta hillittäisiin. </p><p>Britannian tuoreita aikeita on kehunut muun muassa Yhdysvaltain entinen varapresidentti ja ilmastonmuutoksen vastaisesta työstään tunnettu Al Gore. </p><p>Eri mieltä on muun muassa ympäristöjärjestö Maan ystävien ilmastonmuutos- ja energiaohjelmaa Britanniassa johtava Simon Bullock:<br />– Hiilestä luopuminen on välttämätöntä ilmaston kannalta, mutta sen vaihtaminen maakaasuun on sama kuin alkoholisti vaihtaisi päivittäiset kaksi viskipulloaan kahteen pulloon portviiniä, hän sanoi. </p><p>Marraskuun lopussa alkaa pari viikkoa kestävä YK:n ilmastokokous Pariisissa, jossa maailman johtajat yrittävät päästä sopuun kasvihuonekaasupäästöjen hillinnästä.</p><p>Kivihiilen käyttö alkoi teollisesta vallankumouksesta, joka sai alkunsa Britanniassa 1700-luvun lopulla. Suomi on luvannut luopua kivihiilestä vuoteen 2025 mennessä. Tarkempaa suunnitelmaa ei ole vielä esitelty. Juha Sipilän (kesk.) hallituksen ohjelmassa mainitaan, että hiilestä luovutaan ensi vuosikymmenen aikana. </p><p>Helsingin valtuuston on tarkoitus päättää joulukuun alussa, suljetaanko <a href="http://yle.fi/uutiset/raportti_hyvasti_hanasaaren_hiilivoimala_vaikka_kalliiksi_kay/8401291" target="_blank">Helsingin Hanasaaren hiilivoimala</a>. Helsingissä on myös toinen, Salmisaaren, hiilivoimala. </p>
]]></content:encoded>
<pubDate>Wed, 18 Nov 2015 13:57:59 +0200</pubDate>
<category>Ulkomaat</category>
<category>Luonto</category>
<category>Ilmasto</category>
<category>Talous</category>
<guid isPermaLink="false">http://yle.fi/uutiset/8464446</guid>
<enclosure url="http://img.yle.fi/uutiset/ulkomaat/article8464736.ece/ALTERNATES/w205h115/Energiaministeri%20Amber%20Rudd%20Britannia" type="image/jpeg" />
</item>
<item>
<title>Kaisaniemen metroaseman nimeä haikaillaan takaisin – &#034;Tässä on ollut sokeuslasit päässä&#034;</title>
<link>http://yle.fi/uutiset/kaisaniemen_metroaseman_nimea_haikaillaan_takaisin__tassa_on_ollut_sokeuslasit_paassa/8464192?origin=rss</link>
<description>Kaisaniemen metroasema nimettiin Helsingin yliopistoksi tammikuussa. Nimen palauttamista vaativien kaupunginvaltuutettujen mukaan nyt on huomattu, että nimenvaihdos ei toimi ja se on ollut &#034;hassu ja hyvä juttu pelkästään yliopiston vanhoille opiskelijoille&#034;.</description>
<content:encoded><![CDATA[
<p>Joukko kaupunginvaltuutettuja vaatii Helsingin yliopiston metroaseman nimen palauttamista Kaisaniemeksi. Asiasta on jätetty valtuustoaloite vasemmistoliiton varavaltuutetun Henrik Nyholmin johdolla. Aloitteen on allekirjoittanut parikymmentä valtuutettua.</p><p>Helsingin kaupunginhallitus päätti vaihtaa metroaseman nimen tammikuussa yliopiston 375-juhlavuoden kunniaksi. Muutos herätti jo etukäteen runsaasti vastustusta.</p><p>Esimerkiksi Helsingin seudun liikenne (HSL) olisi halunnut pitää sen ennallaan. Nimenvaihdosta olivat vastaan myös turvallisuusviranomaiset ja kaupungin nimistötoimikunta.</p><p>Nyt Nyholmin mukaan on viimein huomattu, että nimenvaihdos ei toimi ja siksi se halutaan vaihtaa takaisin vanhaan.</p><p>– Tässä on ollut sokeuslasit päässä. On näyttänyt siltä, että ihmiset eivät ole ottaneet uutta nimeä vastaan. Ihmiset ovat jopa ärtyneitä siitä, että metroaseman nimi on muutettu eksklusiiviseksi brändin nimeksi, Nyholm sanoo.</p><p>– Nimi on ollut pelkästään hassu ja hyvä juttu yliopiston vanhoille opiskelijoille ja muille.</p><h3>Kaupunginhallituksen puheenjohtaja: Ei tarvetta vaihtaa</h3><p>Aikoinaan nimenvaihdoksen puolesta voimakkaasti puhunut kaupunginhallituksen puheenjohtaja Tatu Rauhamäki (kok) ei näe mitään perusteita nimen palauttamiseksi.</p><p>– Perustelut silloiselle nimenmuutokselle ovat mielestäni edelleen erittäin kelvollisia. Metroaseman nykyinen nimi on kunnioitus Helsingille ja Helsingin yliopistoa kohtaan. Yliopistolla on merkittävä historia Helsingissä ja oppilaitos on kaupungille erittäin tärkeä maamerkki ja toimija. Haluamme nostaa sen arvostusta myös tällä tavalla, Rauhamäki perustelee. </p><p>Helsingin yliopisto ehdotti Kaisaniemen asemalle uutta nimeä jo vuonna 2012. Muutosta perusteltiin mm. sillä, että yliopistolla vierailee päivittäin suuri joukko ihmisiä. Siksi on tärkeää, että opinahjoa lähinnä oleva metroasema on helposti tunnistettavissa nimestään.</p><p>Rauhamäki ei ole saanut henkilökohtaista palautetta, jossa olisi arvosteltu nimenmuutosta.</p><p>– Mutta olen saanut palautetta, jossa nimenvaihtoon on suhtauduttu positiiviseksi.</p><p>Rauhamäki tyynnyttelee nimenvaihdoksen arvostelijoita ja muistuttaa, että uuden nimen omaksuminen kestää aina oman aikansa.</p><p>– Uskon, että nimi vähitellen vakiintuu ja asia korjaantuu, jos se nyt on iso ongelma jollekin ollut.</p>
]]></content:encoded>
<pubDate>Wed, 18 Nov 2015 13:56:41 +0200</pubDate>
<category>Uutiset</category>
<category>Kotimaa</category>
<category>Helsinki</category>
<guid isPermaLink="false">http://yle.fi/uutiset/8464192</guid>
<enclosure url="http://img.yle.fi/uutiset/novosti/blog/article7755351.ece/ALTERNATES/w205h115/helsingin_yliopisto.jpg" type="image/jpeg" />
</item>
<item>
<title>Maahanmuuttajan pahoinpitelystä epäillään kolmea suomalaista miestä Kangasalla</title>
<link>http://yle.fi/uutiset/maahanmuuttajan_pahoinpitelysta_epaillaan_kolmea_suomalaista_miesta_kangasalla/8464644?origin=rss</link>
<description>Kaivannon hätämajoituskeskuksessa pahoinpideltiin tiistaina irakilaissyntyinen mies. Tekijät käyttivät aseenaan puukkoa, sekä löivät häntä nyrkeillä. Poliisi etsii teosta kolmea suomalaista miestä.</description>
<content:encoded><![CDATA[
<p>Kaivannon hätämajoituskeskuksen pihassa tapahtui keskiviikko-iltana pahoinpitely, jossa rikoksen uhrina oli irakilaissyntyinen mies. Poliisille tulleen ilmoituksen mukaan uhri oli puhunut pihalla puhelimeen, kun paikalla oli ajanut tumma tai musta henkilöauto, josta oli noussut ulos kolme suomalaista miestä. </p><p>Tekijät olivat pahoinpidelleet uhria nyrkein lyömällä ja puukolla. Tekijät olivat poistuneet paikalta teon tehtyään. </p><p>Uhri oli toimittu sairaalahoitoon. Hänen vammansa eivät olleet vakavia ja hän on päässyt jo pois sairaalasta.</p><p>Epäillyistä kaksi on noin 175 cm pitkiä ja yksi noin 180 cm. Yhdellä tekijöistä on oikeassa kämmenselässä tatuointeja.</p><p>Poliisi tutkii tekoa törkeänä pahoinpitelynä.</p><p>Poliisi pyytää asiaan liittyen vihjetietoja. Ne voi ilmoittaa soittamalla numeroon 050-3954152 tai sähköpostiosoitteeseen keskitettytutkinta.sisa-suomi@poliisi.fi</p>
]]></content:encoded>
<pubDate>Wed, 18 Nov 2015 13:54:48 +0200</pubDate>
<category>Uutiset</category>
<category>Tampere</category>
<category>Kotimaa</category>
<guid isPermaLink="false">http://yle.fi/uutiset/8464644</guid>
<enclosure url="http://img.yle.fi/uutiset/tampere/article6787275.ece/ALTERNATES/w205h115/Kaivannon%20sairaala%20ulko%20kes%C3%A4%20mielisairaala%20Kangasala%2021082013.jpg" type="image/jpeg" />
</item>
<item>
<title>Kymmenien miljoonien voimajohto halkoo maisemaa </title>
<link>http://yle.fi/uutiset/kymmenien_miljoonien_voimajohto_halkoo_maisemaa/8464099?origin=rss</link>
<description>Kantaverkkoyhtiö Fingrid rakennuttaa entistä ehompaa voimajohtoa eteläisessä Hämeessä. Mittava urakka alkoi jo tammikuussa 2014, ja nyt voimajohtoa on rakennettu jo Forssasta Riihimäelle asti. </description>
<content:encoded><![CDATA[
<p>Kantaverkkoyhtiö Fingridin uuden voimajohdon rakennustyöt ovat jo loppusuoralla Kanta-Hämeessä. Fingridin projektipäällikkö Hannu Kuikka kertoo, että Hausjärven Hikiän ja Forssan välisestä voimajohdosta on jo 85 prosenttia rakennettu ja johtimet vedetty.</p><p>– Forssasta Matinsuolle saakka on jo käytössä uusi 110 kilovoltin johto. 400 kilovoltin johto otetaan käyttöön vasta sitten, kun koko linja on täysin valmis.</p><p>Fingridin voimajohtoa on rakennettu osissa johto-osuus kerrallaan. Parhaillaan töitä tehdään Riihimäellä, missä ovat johdinvetotyöt käynnissä. Enimmäkseen linja kulkee vanhan voimalinjan reitillä. </p><p>– Ainoastaan Riihimäellä tehdään tämmöinen Riihimäen kierto, jossa on uutta johtoreittiä noin yhdeksän kilometriä. Ja suurimmalta osalta tältä mistä lähdetään johtoreitiltä pois, niin sieltä puretaan vanha johto kokonaan pois ja lunastus puretaan myös pois.</p><p>Projektipäällikkö Hannu Kuikka kertoo, että joulun jälkeen voimajohdon rakentaminen jatkuu Riihimäeltä Hausjärven Hikiälle. Kun 78 kilometriä pitkä Hikiä-Forssa voimajohtourakka on valmis, aloittaa Fingrid uuden voimajohdon rakentamisen Forssasta Lietoon.</p><h3>Iso, mutta mielekäs urakka</h3><p>Voimajohdon rakentaminen on Kuikan mukaan ollut mielenkiintoinen, mutta mittava projekti.</p><p>– Alkuhankaluuksien jälkeen olemme kirineet aikataulun kiinni ja kaikki on mennyt hyvin. Töissä on kaikkiaan viisikymmentä miestä, ja pääurakoitsijana on saksalainen SAG.</p><p>Suurin osa uusittavasta voimajohdosta rakennetaan purettavan Rautarouvan paikalle. Rautarouvaksi kutsutaan 1920-luvulla rakennettua historiallista voimajohtoa. Tiettävästi uudelle voimajohdolle ei ole - ainakaan vielä - annettu nimeä.</p>
]]></content:encoded>
<pubDate>Wed, 18 Nov 2015 13:54:08 +0200</pubDate>
<category>Häme</category>
<category>Kotimaa</category>
<guid isPermaLink="false">http://yle.fi/uutiset/8464099</guid>
<enclosure url="http://img.yle.fi/uutiset/hame/article7474353.ece/ALTERNATES/w205h115/Rautarouva%20virta%20Forssa%20Fingrid%20s%C3%A4hk%C3%B6%20s%C3%A4hk%C3%B6verkko%20H%C3%A4me.jpg" type="image/jpeg" />
</item>
<item>
<title>Valtakunnansovittelija Helle: Postin lakkoon pitää varautua</title>
<link>http://yle.fi/uutiset/valtakunnansovittelija_helle_postin_lakkoon_pitaa_varautua/8464610?origin=rss</link>
<description>Postin työehtokiistan osapuolet ovat yhä kaukana toisistaan.</description>
<content:encoded><![CDATA[
<p>Riidan sovittelu alkoi tunti sitten valtakunnansovittelijan toimistolla. Kiistaa on yhä vuokratyövoiman käytöstä, muutosturvasta, työvuoroista ja palkoista. Posti ilmoitti tänään, <a href="http://yle.fi/uutiset/posti_emme_kayta_solin_henkilokuntaa_lakon_aikana/8463612">ettei se aio käyttää vuokratyövoimaa</a> mahdollisen lakon aikana. Mikäli sopuun ei päästä, lakko alkaa torstaina kello 16. Valtakunnansovittelija Minna Helle kommentoi asiaa hetki sitten.</p><p>– Riita kyllä ratkeaa, mutta on eri asia milloin se ratkeaa.</p><p>Ratkeaako se lakon kautta?</p><p>– Tottakai tehdään kaikki mahdollinen, mitä neuvotteluissa voidaan tehdä. Käytännössä kaikki on kuitenkin auki eli lakon mahdollisuus on yhä olemassa, valtakunnansovittelija Minna Helle sanoi. </p>
]]></content:encoded>
<pubDate>Wed, 18 Nov 2015 13:48:27 +0200</pubDate>
<category>Uutiset</category>
<category>Politiikka</category>
<category>Kotimaa</category>
<guid isPermaLink="false">http://yle.fi/uutiset/8464610</guid>
<enclosure url="http://img.yle.fi/uutiset/politiikka/article7605954.ece/ALTERNATES/w205h115/6.11.2014%20minna%20helle.jpg" type="image/jpeg" />
</item>
</channel>
</rss>
